<?xml version='1.0' encoding='UTF-8'?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>


   <text xml:id="S">

      <body>


         <lg n="1" xml:id="S_lg_1">
            <l n="269">Von Philippis stute wil ih u nu sagen:</l>
            <l n="270">Dar under was ein ros getragen.</l>
            <l n="271">Daz ros, daz was wunderlich,</l>
            <l n="272">irre und vil stritich,</l>
            <l n="273">snel und starc von gescafnisse.</l>
            <l n="274">Des sult ir sin gwisse.</l>						
            <l n="275">Iz hete unzalliche craft</l>
            <l n="276">und ummazliche macht.</l>
            <l n="277">Iz irbeiz di lute unde irsluch,</l>
            <l n="278">iz was freislich gnuch.</l>
            <l n="279">Ime was sin munt,</l>						
            <l n="280">daz wil ih u tun kunt,</l>
            <l n="281">alseime esele getan.</l>
            <l n="282">Di nasen waren ime wite uf getan.</l>
            <l n="283">Sine oren waren ime lanc,</l>
            <l n="284">daz houbit magir unde slanc.</l>					
            <l n="285">Sine ougen waren ime allir vare,</l>
            <l n="286">glich eineme fliegindin aren.</l>
         </lg>
         <lg n="2" xml:id="S_lg_2">
            <l n="287">Sin hals was ime lockechte,</l>
            <l n="288">ih wene, iz were lewin geslehte.</l>
            <l n="289">Uf den goffen hatiz rindis har,</l>					
            <l n="290">an den siten liebarten mal.</l>
            <l n="291">So Sarrazin joh cristin man</l>
            <l n="292">nie nihein bezzer ros gwan.</l>
         </lg>
         <lg n="3" xml:id="S_lg_3">
            <l n="293">Daz ros wart mit isine gebunden,</l>
            <l n="294">alse daz da tobit zallen stunden.</l>				
            <l n="295">Iz wart vor den kuninc Philippum geleit,</l>
            <l n="296">und alser vernam sine gelegenheit,</l>
            <l n="297">Bucival hiz erz namen.</l>
            <l n="298">Daz duhte si gut allesamen.</l>
         </lg>
         <lg n="4" xml:id="S_lg_4">
            <l n="299">Do hiz man manigen starkin man</l>				
            <l n="300">daz selbe ros leiten dan</l>
            <l n="301">und in einen marstal betun,</l>
            <l n="302">daz man da vor mohte gerun.</l>
            <l n="303">Zo ime ne torste nieman gan,</l>
            <l n="304">wan der also hete getan,</l>							
            <l n="305">daz ime verteilet wart daz leben,</l>
            <l n="306">den mose man deme rosse geben.</l>
         </lg>
         <lg n="5" xml:id="S_lg_5">
            <l n="307">Deme kuninge wart ein bote do gesant</l>
            <l n="308">von deme, der daz ros het erkant,</l> 
            <l n="309">und hiz iz sint baz bewarn,</l>						
            <l n="310">wande man solde dar an irvarn, </l>
            <l n="311">weme nah sinem libe</l>
            <l n="312">sin kunincriche solde blibe,</l>
            <l n="313">und enbot ime da bi,</l>
            <l n="314">iz solde rechte derre si,</l>							
            <l n="315">der iz allir erist beschrite,</l>
            <l n="316">wandiz noh diu nehein man ne gerite.</l>
         </lg>
         <lg n="6" xml:id="S_lg_6">
            <l n="317">Unde alse Alexander heim quam,</l>
            <l n="318">di scrift er harte wol vernam.</l>
            <l n="319">Wis was er zummazen,</l>							
            <l n="320">sine meistere heter verlazen.</l>
            <l n="321">Dannoh ne heter nit vernomen,</l>
            <l n="322">wi iz umbe daz ros was comen.</l>
            <l n="323">Eines tages do der jungelinc</l>
            <l n="324">in der pælenze ginc,</l>							
            <l n="325">do volgetime Vestian,</l>
            <l n="326">der was ein edele juncman.</l>
            <l n="327">Daz ros horter do weien</l>
            <l n="328">und tubillichen schrien.</l>
            <l n="329">Vil starke er do dachte,</l>									
            <l n="330">waz daz wesen mohte,</l>
            <l n="331">mit allen sinen sinne,</l>
            <l n="332">wes were di freisliche stimme.</l>
         </lg>
         <lg n="7" xml:id="S_lg_7">
            <l n="333">Zo Vestiane  er do sprah:</l>
            <l n="334">"Nu sage mir, waz daz sin mach,</l>							
            <l n="335">daz mir schillit in mine oren</l>
            <l n="336">und ne lazit mich nith gehoren.</l>
            <l n="337">Iz gebarit freisliche,</l>
            <l n="338">sin stimme, di is geliche</l>
            <l n="339">einem freislichem tiere”.</l>								
            <l n="340">Do antworte ime schiere</l>
            <l n="341">Ptolomeus unde sprah:</l>
            <l n="342">“Ih sage dir, waz daz wesen mach:</l>
            <l n="343">Iz ist ein ros freislich.</l>
            <l n="344">Ime ne wart nie nehein gelich</l>						
            <l n="345">in alle criechische lant:</l>
            <l n="346">Bucival is iz genant.</l>
            <l n="347">Din vater hat iz in getan.</l>
            <l n="348">Iz ne dorfte bezzer nie gegan</l>
            <l n="349">under neheiner stute.</l>							
            <l n="350">Iz ne hat nieman in hute,</l>
            <l n="351">wandiz ist vil freislich.</l>
            <l n="352">Sin stimme, di ist eislich.</l>
            <l n="353">Iz irbizit man unde wib.</l>
            <l n="354">Nieman ne mach sinen lib</l>							
            <l n="355">vor ime gesunt behalden,</l>
            <l n="356">swes iz muz gwalden".</l>
         </lg>
         <lg n="8" xml:id="S_lg_8">
            <l n="357">Do der herre diz vernam,</l>
            <l n="358">schiere er zo deme rosse quam.</l>
            <l n="359">Do sin daz ros wart gware</l>							
            <l n="360">und er iz begunde ane stare,</l>
            <l n="361">iz vergaz allir siner macht</l>
            <l n="362">unde woldime wesen dienisthaft.</l>
            <l n="363">Iz knete fur in der nider</l>
            <l n="364"> und ne unsitete niwit sider.</l>							
            <l n="365">Ime worden sine gebere,</l>
            <l n="366">alsiz des kindes vil wol gewone were.</l>
         </lg>
         <lg n="9" xml:id="S_lg_9">
            <l n="367">Er begundiz streichen,</l>
            <l n="368">daz nieman geweichen</l>
            <l n="369">ne mohte neheine wis,</l>						
            <l n="370">wander was vil wis:</l>
            <l n="371">Er ne legete zoum noh seil dar ane,</l>
            <l n="372">er begreif iz in sine manen.</l>
            <l n="373">Ellenthaft was sin gedanc:</l>
            <l n="374">Uf den rucke er ime spranc.</l>							
            <l n="375">Uz dem marstalle er iz reit:</l>
            <l n="376">Daz was ein michil baltheit.</l>
         </lg>
         <lg n="10" xml:id="S_lg_10">
            <l n="377">Do wart daz langer nit verdaget,</l>
            <l n="378">dem kuninge wart do gesagit,</l>
            <l n="379">waz sin sun hete getan.</l>							
            <l n="380">Der kuninc, der spranc uf san</l>
            <l n="381">und zehenzich sines gesindes.</l>
            <l n="382">Er frowete sih sinis kindes,</l>
            <l n="383">di mere er gerne vernam.</l>
            <l n="384">Do der kuninc dar quam</l>						
            <l n="385">und in Alexander vernam,</l>
            <l n="386">do tet er alsime wol gezam:</l>
            <l n="387">Er warf sih nider unde ginc.</l>
            <l n="388">Vestian daz ros entfienc,</l>
            <l n="389">alsiz Alexander wolde,</l>								
            <l n="390">mit einem breitele von golde,</l>
            <l n="391">mit gesteine wol beslagen.</l>
            <l n="392">Sinen vater ginc er ingagen.</l>
            <l n="393">Do si zesamene quamen,</l>
            <l n="394">bi henden si sih namen.</l>							
            <l n="395">Ir rede wart vile minnesam,</l>
            <l n="396">als ir hie mougit verstan.</l>
         </lg>
         <lg n="11" xml:id="S_lg_11">
            <l n="397">"Heil dir — sprah er — sune min.</l>
            <l n="398">Mih dunkit du salt kuninc sin.</l>
            <l n="399">Diu gwalt si dir vil geret,</l>							
            <l n="400">also verre,  so min riche get".</l>
            <l n="401">Alexander sprah zestunt:</l>
            <l n="402">"Vater, Got laze uh sin gesunt!</l>
            <l n="403">Allis gutes ih u wol getruwen.</l>
            <l n="404">Got laz uh lange buwen,</l>							
            <l n="405">mit froweden uwer riche</l>
            <l n="406">und ouh selicliche.</l>
         </lg>
         <lg n="12" xml:id="S_lg_12">
            <l n="407">Noch sult ir, vater, mich geweren</l>
            <l n="408">eines dinges, des ih sere geren:</l>
            <l n="409">Nu bin ih funfzehen jar alt,</l>						
            <l n="410">daz han ih rehte gezalt,</l>
            <l n="411">und bin so komen zo minen tagen,</l>
            <l n="412">daz ih wol wafen mac tragen.</l>
            <l n="413">Swer diheine tugent sol gwinnen,</l>
            <l n="414">der salis in siner juginde beginnen.</l>						
            <l n="415">Und swer dir zins sol geben,</l>
            <l n="416">wil er iht derwider streben,</l>
            <l n="417">der muz en dir mit scanden</l>
            <l n="418">senden von sinen landen</l>
            <l n="419">und ouh lasterliche".</l>							
            <l n="420">Do ne wolde der kuninc riche</l>
            <l n="421">niwit langer beiten:</l>
            <l n="422">Er hiz daz kint bereiten.</l>
            <l n="423">Waz sol ih mer dar umbe sagen?</l>
            <l n="424">Er hiz ime wafen vor tragen,</l>						
            <l n="425">so man si under des kuninges gesinden</l>
            <l n="426">allirbest mohte vinden,</l>
            <l n="427">und verkore si Alexander,</l>
            <l n="428">man gewunne ime aber ander.</l>
         </lg>
         <lg n="13" xml:id="S_lg_13">
            <l n="429">Do daz kint nah riterlichen site</l>						
            <l n="430">wol gewefent was und geriten,</l>
            <l n="431">do was er ein scone jungelinc.</l>
            <l n="432">Si gruzten in alse einen kuninc.</l>
            <l n="433">Er sprah, wes si gedechten,</l>
            <l n="434">daz si ime kuninges namen ane lechten,</l>
            <l n="435">so er kunincriches nit ne hete,</l>
            <l n="436">daz er sinen vinger uf gesezte.</l>
         </lg>
         <lg n="14" xml:id="S_lg_14">
            <l n="437">Er sprah: "Woldet ir eine wile gerun,</l>
            <l n="438">unze ih eine tugint mohte getun!</l>
            <l n="439">An einem kuninc wil ih is beginnen,</l>							
            <l n="440">und mach ich den verwinnen</l>
            <l n="441">und ih ime di cronen abe gezihen</l>
            <l n="442">und uz den  velde getun flihen,</l>
            <l n="443">so mugit ir mir kuningis namen geben</l>
            <l n="444">al di wile, di ih leben".</l>
         </lg>
         <lg n="15" xml:id="S_lg_15">
            <l n="445">Ein kuninc was Nicolaus genant.</l>
            <l n="446">Alexander fur in sin lant,</l>
            <l n="447">ze Cesaream vor die groze stat.</l>
            <l n="448">Da wart der richer kuninc entsazt.</l>
            <l n="449">Alexander vaht ime den sige ane</l>					
            <l n="450">und furte di cronen mit ime dane.</l>
         </lg>
         <lg n="16" xml:id="S_lg_16">
            <l n="451">Do er do wider heim quam,</l>
            <l n="452">ein vil leit mere er vernam,</l>
            <l n="453">des gewan er ungemute:</l>
            <l n="454">Iz was siner muter</l>						
            <l n="455">sin vater Philippus ab comen</l>
            <l n="456">und hete ein ander wib genomen,</l>
            <l n="457">di was Cleopatra genant.</l>
            <l n="458">Do Alexander daz irvant</l>
            <l n="459">und erz rehte vernam,</l>							
            <l n="460">vor sinen vater ginc er stan.</l>
            <l n="461">Er sazte di cronen do,</l>
            <l n="462">di er Nicolao</l>
            <l n="463">hete geroubit,</l>
            <l n="464">sinem vater uf daz houbit.</l>						
            <l n="465">"Her vater, nemet diz ze minnen,</l>
            <l n="466">daz ih mit sturme han gewunnen</l>
            <l n="467">unz ih mer mac getuon,</l>
            <l n="468">des habit ir ere unde ruom.</l>
            <l n="469">Wene ein dinc, daz ih u clagen</l>						
            <l n="470">und in minem herzen tragen,</l>
            <l n="471">des han ih vil sweren mut,</l>
            <l n="472">ouh ne dunkit iz mir niwit gut,</l>
            <l n="473">daz ir mine muter,</l>
            <l n="474">Olympiaden di guten,</l>							
            <l n="475">mir ze leide verlazen hat</l>
            <l n="476">und einen ubirhur begat</l>
            <l n="477">mit einem anderen wibe.</l>
            <l n="478">Ih swere u  daz bi mineme libe,</l>
            <l n="479">swer disen rat hat gefromit,</l>						
            <l n="480">daz iz ime ze grozen unstaten noh comet".</l>
         </lg>
         <lg n="17" xml:id="S_lg_17">
            <l n="481">Ein riter hiz Lysias,</l>
            <l n="482">der stolz und redehaft was,</l>
            <l n="483">der was mit der brute dar comen,</l>
            <l n="484">des gwan er lutzelen fromen.</l>						
            <l n="485">Deme was vil harte ungemach,</l>
            <l n="486">daz Alexander so vil sprah,</l>
            <l n="487">und antworte ime smeliche</l>
            <l n="488">unde frevilliche.</l>
            <l n="489">Des mohter gerne habin enborn.</l>						
            <l n="490">Des gwan daz kint grozen zorn:</l>
            <l n="491">Einen guldinen naph groz und swar,</l>
            <l n="492">dar ane stunden blachmal,</l>
            <l n="493">hete Alexander an di hande,</l>
            <l n="494">den sluch er Lysiam vor di zande,</l>					
            <l n="495">daz si ime in di kele resen,</l>
            <l n="496">und sprach: "La dine bose rede wesen!"</l>
         </lg>
         <lg n="18" xml:id="S_lg_18">
            <l n="497">Philippus uf di tabelen spranc,</l>
            <l n="498">wande in sin groze zorn dwanc.</l>
            <l n="499">Der strit ime niht wol gevil.</l>						
            <l n="500">Do trat er fur baz unde viel,</l>
            <l n="501">daz ime sin schenkel zebrach.</l>
            <l n="502">Lasterlichen er do lach.</l>
            <l n="503">In andirhalb fiel di brut.</l>
            <l n="504">Da ne wart neheiner gabe lut</l>						
            <l n="505">nieren nehein spileman.</l>
            <l n="506">Wande do iz also quam.</l>
            <l n="507">daz der kuninc, der nider<gap extent="folio"/></l>
         </lg>
       

      </body>
   </text>
</TEI>
