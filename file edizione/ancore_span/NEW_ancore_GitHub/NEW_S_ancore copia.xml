<?xml version='1.0' encoding='UTF-8'?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>


   <text xml:id="S">

      <body>


         <lg n="21" xml:id="S_lg_21">
            <l n="269" xml:id="S_l_269">Von Philippis stute wil ih u nu sagen:</l>
            <l n="270" xml:id="S_l_270">Dar under was ein ros getragen.</l>
            <l n="271" xml:id="S_l_271">Daz ros, daz was wunderlich,</l>
            <l n="272" xml:id="S_l_272">irre und vil stritich,</l>
            <l n="273" xml:id="S_l_273">snel und starc von gescafnisse.</l>
            <l n="274" xml:id="S_l_274">Des sult ir sin gwisse.</l>						
            <l n="275" xml:id="S_l_275">Iz hete unzalliche craft</l>
            <l n="276" xml:id="S_l_276">und ummazliche macht.</l>
            <l n="277" xml:id="S_l_277">Iz irbeiz di lute unde irsluch,</l>
            <l n="278" xml:id="S_l_278">iz was freislich gnuch.</l>
            <l n="279" xml:id="S_l_279">Ime was sin munt,</l>						
            <l n="280" xml:id="S_l_280">daz wil ih u tun kunt,</l>
            <l n="281" xml:id="S_l_281">alseime esele getan.</l>
            <l n="282" xml:id="S_l_282">Di nasen waren ime wite uf getan.</l>
            <l n="283" xml:id="S_l_283">Sine oren waren ime lanc,</l>
            <l n="284" xml:id="S_l_284">daz houbit magir unde slanc.</l>					
            <l n="285" xml:id="S_l_285">Sine ougen waren ime allir vare,</l>
            <l n="286" xml:id="S_l_286">glich eineme fliegindin aren.</l>
         </lg>
         <lg n="22" xml:id="S_lg_22">
            <l n="287" xml:id="S_l_287">Sin hals was ime lockechte,</l>
            <l n="288" xml:id="S_l_288">ih wene, iz were lewin geslehte.</l>
            <l n="289" xml:id="S_l_289">Uf den goffen hatiz rindis har,</l>					
            <l n="290" xml:id="S_l_290">an den siten liebarten mal.</l>
            <l n="291" xml:id="S_l_291">So Sarrazin joh cristin man</l>
            <l n="292" xml:id="S_l_292">nie nihein bezzer ros gwan.</l>
         </lg>
         <lg n="23" xml:id="S_lg_23">
            <l n="293" xml:id="S_l_293">Daz ros wart mit isine gebunden,</l>
            <l n="294" xml:id="S_l_294">alse daz da tobit zallen stunden.</l>				
            <l n="295" xml:id="S_l_295">Iz wart vor den kuninc Philippum geleit,</l>
            <l n="296" xml:id="S_l_296">und alser vernam sine gelegenheit,</l>
            <l n="297" xml:id="S_l_297">Bucival hiz erz namen.</l>
            <l n="298" xml:id="S_l_298">Daz duhte si gut allesamen.</l>
         </lg>
         <lg n="24" xml:id="S_lg_24">
            <l n="299" xml:id="S_l_299">Do hiz man manigen starkin man</l>				
            <l n="300" xml:id="S_l_300">daz selbe ros leiten dan</l>
            <l n="301" xml:id="S_l_301">und in einen marstal betun,</l>
            <l n="302" xml:id="S_l_302">daz man da vor mohte gerun.</l>
            <l n="303" xml:id="S_l_303">Zo ime ne torste nieman gan,</l>
            <l n="304" xml:id="S_l_304">wan der also hete getan,</l>							
            <l n="305" xml:id="S_l_305">daz ime verteilet wart daz leben,</l>
            <l n="306" xml:id="S_l_306">den mose man deme rosse geben.</l>
         </lg>
         <lg n="25" xml:id="S_lg_25">
            <l n="307" xml:id="S_l_307">Deme kuninge wart ein bote do gesant</l>
            <l n="308" xml:id="S_l_308">von deme, der daz ros het erkant,</l> 
            <l n="309" xml:id="S_l_309">und hiz iz sint baz bewarn,</l>						
            <l n="310" xml:id="S_l_310">wande man solde dar an irvarn, </l>
            <l n="311" xml:id="S_l_311">weme nah sinem libe</l>
            <l n="312" xml:id="S_l_312">sin kunincriche solde blibe,</l>
            <l n="313" xml:id="S_l_313">und enbot ime da bi,</l>
            <l n="314" xml:id="S_l_314">iz solde rechte derre si,</l>							
            <l n="315" xml:id="S_l_315">der iz allir erist beschrite,</l>
            <l n="316" xml:id="S_l_316">wandiz noh diu nehein man ne gerite.</l>
         </lg>
         <lg n="26" xml:id="S_lg_26">
            <l n="317" xml:id="S_l_317">Unde alse Alexander heim quam,</l>
            <l n="318" xml:id="S_l_318">di scrift er harte wol vernam.</l>
            <l n="319" xml:id="S_l_319">Wis was er zummazen,</l>							
            <l n="320" xml:id="S_l_320">sine meistere heter verlazen.</l>
            <l n="321" xml:id="S_l_321">Dannoh ne heter nit vernomen,</l>
            <l n="322" xml:id="S_l_322">wi iz umbe daz ros was comen.</l>
            <l n="323" xml:id="S_l_323">Eines tages do der jungelinc</l>
            <l n="324" xml:id="S_l_324">in der pælenze ginc,</l>							
            <l n="325" xml:id="S_l_325">do volgetime Vestian,</l>
            <l n="326" xml:id="S_l_326">der was ein edele juncman.</l>
            <l n="327" xml:id="S_l_327">Daz ros horter do weien</l>
            <l n="328" xml:id="S_l_328">und tubillichen schrien.</l>
            <l n="329" xml:id="S_l_329">Vil starke er do dachte,</l>									
            <l n="330" xml:id="S_l_330">waz daz wesen mohte,</l>
            <l n="331" xml:id="S_l_331">mit allen sinen sinne,</l>
            <l n="332" xml:id="S_l_332">wes were di freisliche stimme.</l>
         </lg>
         <lg n="27" xml:id="S_lg_27">
            <l n="333" xml:id="S_l_333">Zo Vestiane er do sprah:</l>
            <l n="334" xml:id="S_l_334">"Nu sage mir, waz daz sin mach,</l>							
            <l n="335" xml:id="S_l_335">daz mir schillit in mine oren</l>
            <l n="336" xml:id="S_l_336">und ne lazit mich nith gehoren.</l>
            <l n="337" xml:id="S_l_337">Iz gebarit freisliche,</l>
            <l n="338" xml:id="S_l_338">sin stimme, di is geliche</l>
            <l n="339" xml:id="S_l_339">einem freislichem tiere".</l>								
            <l n="340" xml:id="S_l_340">Do antworte ime schiere</l>
            <l n="341" xml:id="S_l_341">Ptolomeus unde sprah:</l>
            <l n="342" xml:id="S_l_342">“Ih sage dir, waz daz wesen mach:</l>
            <l n="343" xml:id="S_l_343">Iz ist ein ros freislich.</l>
            <l n="344" xml:id="S_l_344">Ime ne wart nie nehein gelich</l>						
            <l n="345" xml:id="S_l_345">in alle criechische lant:</l>
            <l n="346" xml:id="S_l_346">Bucival is iz genant.</l>
            <l n="347" xml:id="S_l_347">Din vater hat iz in getan.</l>
            <l n="348" xml:id="S_l_348">Iz ne dorfte bezzer nie gegan</l>
            <l n="349" xml:id="S_l_349">under neheiner stute.</l>							
            <l n="350" xml:id="S_l_350">Iz ne hat nieman in hute,</l>
            <l n="351" xml:id="S_l_351">wandiz ist vil freislich.</l>
            <l n="352" xml:id="S_l_352">Sin stimme, di ist eislich.</l>
            <l n="353" xml:id="S_l_353">Iz irbizit man unde wib.</l>
            <l n="354" xml:id="S_l_354">Nieman ne mach sinen lib</l>							
            <l n="355" xml:id="S_l_355">vor ime gesunt behalden,</l>
            <l n="356" xml:id="S_l_356">swes iz muz gwalden".</l>
         </lg>
         <lg n="28" xml:id="S_lg_28">
            <l n="357" xml:id="S_l_357">Do der herre diz vernam,</l>
            <l n="358" xml:id="S_l_358">schiere er zo deme rosse quam.</l>
            <l n="359" xml:id="S_l_359">Do sin daz ros wart gware</l>							
            <l n="360" xml:id="S_l_360">und er iz begunde ane stare,</l>
            <l n="361" xml:id="S_l_361">iz vergaz allir siner macht</l>
            <l n="362" xml:id="S_l_362">unde woldime wesen dienisthaft.</l>
            <l n="363" xml:id="S_l_363">Iz knete fur in der nider</l>
            <l n="364" xml:id="S_l_364"> und ne unsitete niwit sider.</l>							
            <l n="365" xml:id="S_l_365">Ime worden sine gebere,</l>
            <l n="366" xml:id="S_l_366">alsiz des kindes vil wol gewone were.</l>
         </lg>
         <lg n="29" xml:id="S_lg_29">
            <l n="367" xml:id="S_l_367">Er begundiz streichen,</l>
            <l n="368" xml:id="S_l_368">daz nieman geweichen</l>
            <l n="369" xml:id="S_l_369">ne mohte neheine wis,</l>						
            <l n="370" xml:id="S_l_370">wander was vil wis:</l>
            <l n="371" xml:id="S_l_371">Er ne legete zoum noh seil dar ane,</l>
            <l n="372" xml:id="S_l_372">er begreif iz in sine manen.</l>
            <l n="373" xml:id="S_l_373">Ellenthaft was sin gedanc:</l>
            <l n="374" xml:id="S_l_374">Uf den rucke er ime spranc.</l>							
            <l n="375" xml:id="S_l_375">Uz dem marstalle er iz reit:</l>
            <l n="376" xml:id="S_l_376">Daz was ein michil baltheit.</l>
         </lg>
         <lg n="30" xml:id="S_lg_30">
            <l n="377" xml:id="S_l_377">Do wart daz langer nit verdaget,</l>
            <l n="378" xml:id="S_l_378">dem kuninge wart do gesagit,</l>
            <l n="379" xml:id="S_l_379">waz sin sun hete getan.</l>							
            <l n="380" xml:id="S_l_380">Der kuninc, der spranc uf san</l>
            <l n="381" xml:id="S_l_381">und zehenzich sines gesindes.</l>
            <l n="382" xml:id="S_l_382">Er frowete sih sinis kindes,</l>
            <l n="383" xml:id="S_l_383">di mere er gerne vernam.</l>
            <l n="384" xml:id="S_l_384">Do der kuninc dar quam</l>						
            <l n="385" xml:id="S_l_385">und in Alexander vernam,</l>
            <l n="386" xml:id="S_l_386">do tet er alsime wol gezam:</l>
            <l n="387" xml:id="S_l_387">Er warf sih nider unde ginc.</l>
            <l n="388" xml:id="S_l_388">Vestian daz ros entfienc,</l>
            <l n="389" xml:id="S_l_389">alsiz Alexander wolde,</l>								
            <l n="390" xml:id="S_l_390">mit einem breitele von golde,</l>
            <l n="391" xml:id="S_l_391">mit gesteine wol beslagen.</l>
            <l n="392" xml:id="S_l_392">Sinen vater ginc er ingagen.</l>
            <l n="393" xml:id="S_l_393">Do si zesamene quamen,</l>
            <l n="394" xml:id="S_l_394">bi henden si sih namen.</l>							
            <l n="395" xml:id="S_l_395">Ir rede wart vile minnesam,</l>
            <l n="396" xml:id="S_l_396">als ir hie mougit verstan.</l>
         </lg>
         <lg n="31" xml:id="S_lg_31">
            <l n="397" xml:id="S_l_397">"Heil dir — sprah er — sune min.</l>
            <l n="398" xml:id="S_l_398">Mih dunkit du salt kuninc sin.</l>
            <l n="399" xml:id="S_l_399">Diu gwalt si dir vil geret,</l>							
            <l n="400" xml:id="S_l_400">also verre,  so min riche get".</l>
            <l n="401" xml:id="S_l_401">Alexander sprah zestunt:</l>
            <l n="402" xml:id="S_l_402">"Vater, Got laze uh sin gesunt!</l>
            <l n="403" xml:id="S_l_403">Allis gutes ih u wol getruwen.</l>
            <l n="404" xml:id="S_l_404">Got laz uh lange buwen,</l>							
            <l n="405" xml:id="S_l_405">mit froweden uwer riche</l>
            <l n="406" xml:id="S_l_406">und ouh selicliche.</l>
         </lg>
         <lg n="32" xml:id="S_lg_32">
            <l n="407" xml:id="S_l_407">Noch sult ir, vater, mich geweren</l>
            <l n="408" xml:id="S_l_408">eines dinges, des ih sere geren:</l>
            <l n="409" xml:id="S_l_409">Nu bin ih funfzehen jar alt,</l>						
            <l n="410" xml:id="S_l_410">daz han ih rehte gezalt,</l>
            <l n="411" xml:id="S_l_411">und bin so komen zo minen tagen,</l>
            <l n="412" xml:id="S_l_412">daz ih wol wafen mac tragen.</l>
            <l n="413" xml:id="S_l_413">Swer diheine tugent sol gwinnen,</l>
            <l n="414" xml:id="S_l_414">der salis in siner juginde beginnen.</l>						
            <l n="415" xml:id="S_l_415">Und swer dir zins sol geben,</l>
            <l n="416" xml:id="S_l_416">wil er iht derwider streben,</l>
            <l n="417" xml:id="S_l_417">der muz en dir mit scanden</l>
            <l n="418" xml:id="S_l_418">senden von sinen landen</l>
            <l n="419" xml:id="S_l_419">und ouh lasterliche".</l>							
            <l n="420" xml:id="S_l_420">Do ne wolde der kuninc riche</l>
            <l n="421" xml:id="S_l_421">niwit langer beiten:</l>
            <l n="422" xml:id="S_l_422">Er hiz daz kint bereiten.</l>
            <l n="423" xml:id="S_l_423">Waz sol ih mer dar umbe sagen?</l>
            <l n="424" xml:id="S_l_424">Er hiz ime wafen vor tragen,</l>						
            <l n="425" xml:id="S_l_425">so man si under des kuninges gesinden</l>
            <l n="426" xml:id="S_l_426">allirbest mohte vinden,</l>
            <l n="427" xml:id="S_l_427">und verkore si Alexander,</l>
            <l n="428" xml:id="S_l_428">man gewunne ime aber ander.</l>
         </lg>
         <lg n="33" xml:id="S_lg_33">
            <l n="429" xml:id="S_l_429">Do daz kint nah riterlichen site</l>						
            <l n="430" xml:id="S_l_430">wol gewefent was und geriten,</l>
            <l n="431" xml:id="S_l_431">do was er ein scone jungelinc.</l>
            <l n="432" xml:id="S_l_432">Si gruzten in alse einen kuninc.</l>
            <l n="433" xml:id="S_l_433">Er sprah, wes si gedechten,</l>
            <l n="434" xml:id="S_l_434">daz si ime kuninges namen ane lechten,</l>
            <l n="435" xml:id="S_l_435">so er kunincriches nit ne hete,</l>
            <l n="436" xml:id="S_l_436">daz er sinen vinger uf gesezte.</l>
         </lg>
         <lg n="34" xml:id="S_lg_34">
            <l n="437" xml:id="S_l_437">Er sprah: "Woldet ir eine wile gerun,</l>
            <l n="438" xml:id="S_l_438">unze ih eine tugint mohte getun!</l>
            <l n="439" xml:id="S_l_439">An einem kuninc wil ih is beginnen,</l>							
            <l n="440" xml:id="S_l_440">und mach ich den verwinnen</l>
            <l n="441" xml:id="S_l_441">und ih ime di cronen abe gezihen</l>
            <l n="442" xml:id="S_l_442">und uz den  velde getun flihen,</l>
            <l n="443" xml:id="S_l_443">so mugit ir mir kuningis namen geben</l>
            <l n="444" xml:id="S_l_444">al di wile, di ih leben".</l>
         </lg>
         <lg n="35" xml:id="S_lg_35">
            <l n="445" xml:id="S_l_445">Ein kuninc was Nicolaus genant.</l>
            <l n="446" xml:id="S_l_446">Alexander fur in sin lant,</l>
            <l n="447" xml:id="S_l_447">ze Cesaream vor die groze stat.</l>
            <l n="448" xml:id="S_l_448">Da wart der richer kuninc entsazt.</l>
            <l n="449" xml:id="S_l_449">Alexander vaht ime den sige ane</l>					
            <l n="450" xml:id="S_l_450">und furte di cronen mit ime dane.</l>
         </lg>
         <lg n="36" xml:id="S_lg_36">
            <l n="451" xml:id="S_l_451">Do er do wider heim quam,</l>
            <l n="452" xml:id="S_l_452">ein vil leit mere er vernam,</l>
            <l n="453" xml:id="S_l_453">des gewan er ungemute:</l>
            <l n="454" xml:id="S_l_454">Iz was siner muter</l>						
            <l n="455" xml:id="S_l_455">sin vater Philippus ab comen</l>
            <l n="456" xml:id="S_l_456">und hete ein ander wib genomen,</l>
            <l n="457" xml:id="S_l_457">di was Cleopatra genant.</l>
            <l n="458" xml:id="S_l_458">Do Alexander daz irvant</l>
            <l n="459" xml:id="S_l_459">und erz rehte vernam,</l>							
            <l n="460" xml:id="S_l_460">vor sinen vater ginc er stan.</l>
            <l n="461" xml:id="S_l_461">Er sazte di cronen do,</l>
            <l n="462" xml:id="S_l_462">di er Nicolao</l>
            <l n="463" xml:id="S_l_463">hete geroubit,</l>
            <l n="464" xml:id="S_l_464">sinem vater uf daz houbit.</l>						
            <l n="465" xml:id="S_l_465">"Her vater, nemet diz ze minnen,</l>
            <l n="466" xml:id="S_l_466">daz ih mit sturme han gewunnen</l>
            <l n="467" xml:id="S_l_467">unz ih mer mac getuon,</l>
            <l n="468" xml:id="S_l_468">des habit ir ere unde ruom.</l>
            <l n="469" xml:id="S_l_469">Wene ein dinc, daz ih u clagen</l>						
            <l n="470" xml:id="S_l_470">und in minem herzen tragen,</l>
            <l n="471" xml:id="S_l_471">des han ih vil sweren mut,</l>
            <l n="472" xml:id="S_l_472">ouh ne dunkit iz mir niwit gut,</l>
            <l n="473" xml:id="S_l_473">daz ir mine muter,</l>
            <l n="474" xml:id="S_l_474">Olympiaden di guten,</l>							
            <l n="475" xml:id="S_l_475">mir ze leide verlazen hat</l>
            <l n="476" xml:id="S_l_476">und einen ubirhur begat</l>
            <l n="477" xml:id="S_l_477">mit einem anderen wibe.</l>
            <l n="478" xml:id="S_l_478">Ih swere u  daz bi mineme libe,</l>
            <l n="479" xml:id="S_l_479">swer disen rat hat gefromit,</l>						
            <l n="480" xml:id="S_l_480">daz iz ime ze grozen unstaten noh comet".</l>
         </lg>
         <lg n="37" xml:id="S_lg_37">
            <l n="481" xml:id="S_l_481">Ein riter hiz Lysias,</l>
            <l n="482" xml:id="S_l_482">der stolz und redehaft was,</l>
            <l n="483" xml:id="S_l_483">der was mit der brute dar comen,</l>
            <l n="484" xml:id="S_l_484">des gwan er lutzelen fromen.</l>						
            <l n="485" xml:id="S_l_485">Deme was vil harte ungemach,</l>
            <l n="486" xml:id="S_l_486">daz Alexander so vil sprah,</l>
            <l n="487" xml:id="S_l_487">und antworte ime smeliche</l>
            <l n="488" xml:id="S_l_488">unde frevilliche.</l>
            <l n="489" xml:id="S_l_489">Des mohter gerne habin enborn.</l>						
            <l n="490" xml:id="S_l_490">Des gwan daz kint grozen zorn:</l>
            <l n="491" xml:id="S_l_491">Einen guldinen naph groz und swar,</l>
            <l n="492" xml:id="S_l_492">dar ane stunden blachmal,</l>
            <l n="493" xml:id="S_l_493">hete Alexander an di hande,</l>
            <l n="494" xml:id="S_l_494">den sluch er Lysiam vor di zande,</l>					
            <l n="495" xml:id="S_l_495">daz si ime in di kele resen,</l>
            <l n="496" xml:id="S_l_496">und sprach: "La dine bose rede wesen!"</l>
         </lg>
         <lg n="38" xml:id="S_lg_38">
            <l n="497" xml:id="S_l_497">Philippus uf di tabelen spranc,</l>
            <l n="498" xml:id="S_l_498">wande in sin groze zorn dwanc.</l>
            <l n="499" xml:id="S_l_499">Der strit ime niht wol gevil.</l>						
            <l n="500" xml:id="S_l_500">Do trat er fur baz unde viel,</l>
            <l n="501" xml:id="S_l_501">daz ime sin schenkel zebrach.</l>
            <l n="502" xml:id="S_l_502">Lasterlichen er do lach.</l>
            <l n="503" xml:id="S_l_503">In andirhalb fiel di brut.</l>
            <l n="504" xml:id="S_l_504">Da ne wart neheiner gabe lut</l>						
            <l n="505" xml:id="S_l_505">nieren nehein spileman.</l>
            <l n="506" xml:id="S_l_506">Wande do iz also quam.</l>
            <l n="507" xml:id="S_l_507">daz der kuninc, der nider<gap extent="folio"/></l>
         </lg>
       <lg>
          <l n="508">Nu vernemet ouh ein ander:</l>
          <l n="509">Zo zin sante Alexander</l>						
          <l n="510">und hiez sinen knechte</l>
          <l n="511">sagen in vil rechte,</l>
          <l n="512">ob si in ze kuninge wolden entfan</l>
          <l n="513">und ime werden undertan,</l>
          <l n="514">und ime geben in sine hant</l>						
          <l n="515">di burc unde daz lant:</l>
          <l n="516">Er wolde si lazen leben</l>
          <l n="517">und woldin mit eren geben</l>
          <l n="518">und mit gnaden lazen</l>
          <l n="529">und faren sine straze.</l>							
          <l n="520">Ob si des nit ne wolden,</l>
          <l n="521">er sagetin, daz er solde</l>
          <l n="522">ir lant zevoren</l>
          <l n="523">und ire stat zestoren,</l>
          <l n="524">unde nemen in allen daz leben,</l>						
          <l n="525">ob si ime wolden widerstreben</l>
          <l n="526">mit siheiner gwalt.</l>
          <l n="527">Do waren dar in helede balt.</l>
          <l n="528">Do si di rede vernamen,</l>
          <l n="529">ze samene si quamen.</l>						
          <l n="530">Zo Alexandro si santen,</l>
          <l n="531">wande si sin niht nerkanten</l>
          <l n="532">unde hiezen ime sagen,</l>
          <l n="533">er mohte gerne gedagen,</l>
          <l n="534">wande si sin niht neforhten</l>						
          <l n="535">unde ze nihte ne bedorften.</l>
          <l n="536">Doch trugen si ime willigen mut</l>
          <l n="537">unde gaben ime gerne ir gut,</l>
          <l n="538">ob erz wolde durh minne.</l>
          <l n="539">Sus sprachen si dar inne.</l>
       </lg>
         <lg>
            <l n="540">Do der bote wider quam</l>
            <l n="541">und in Alexander vernam</l>
            <l n="542">und er ime gesagete rechte,</l>
            <l n="543">waz ime di guten knechte</l>
            <l n="544">uz von Tyren enboten,</l>							
            <l n="545">von zorne begunder roten,</l>
            <l n="546">vor ungemute er nider saz.</l>
            <l n="547">Bi sime libe er sih vermaz,</l>
            <l n="548">iz gienge in allen an den leben,</l>
            <l n="549">daz si ime torsten widerstreben.</l>						
            <l n="550">Er solde sih wol gerechen</l>
            <l n="551">unde ir stat zebrechen.</l>
         </lg>
         <lg>
            <l n="552">Do nam er siner fursten dri,</l>
            <l n="553">ih neweiz  niht, wi ir name si,</l>
            <l n="554">und sante si wider in di stat</l>					
            <l n="555">und hiz den besten sagen daz,</l>
            <l n="556">wa  si ir wisheit taten,</l>
            <l n="557">daz si in versmaten,</l>
            <l n="558">der Rome mit siner craft</l>
            <l n="559">under sih hete braht</l>							
            <l n="560">und alle criechische lant</l>
            <l n="561">hete in siner hant.</l>
            <l n="562">Wes si wolden wenen,</l>
            <l n="563">durh waz er dare queme,</l>
            <l n="564">daz si sih baz bedehten,</l>					
            <l n="565">si ne kanten in nit rehte.</l>
            <l n="566">Er wolde mit sinen knehten</l>
            <l n="567">ir starke stat irvehten</l>
            <l n="568">und iz ne sold in niemer gefromen,</l>
            <l n="569">iz solde in unrechte comen,</l>					
            <l n="570">si ne wordin ime undertan.</l>
            <l n="571">Nu vernemet, wi iz do quam:</l>
            <l n="572">Do di boten in quamen</l>
            <l n="573">und di burgere vernamen,</l>
            <l n="574">waz di boten sageten,</l>						
            <l n="575">nit langer si ne dageten:</l>
            <l n="576">Di boten si vingen,</l>
            <l n="577">schiere si sie verhingen.</l>
         </lg>
         <lg>
            <l n="578">Do daz mere uz quam</l>
            <l n="579">und iz Alexander vernam,</l>					
            <l n="580">do gwan der helt gut</l>
            <l n="581">eines zurnigen lewen mut.</l>
            <l n="582">Do hiz er sin here</l>
            <l n="583">mit schiffen varen in daz mere</l>
            <l n="584">und hiz di burg al umbevan:</l>						
            <l n="585">Daz wart schire getan.</l>
            <l n="586">Und alse di Tyrere</l>
            <l n="587">vernamen dise mere,</l>
            <l n="588">do schuofen si ir were</l>
            <l n="589">wider daz creftige here</l>							
            <l n="590">in der burh innen</l>
            <l n="591">und giengen an di zinnen.</l>
            <l n="592">Alexander truch in ubelen danc,</l>
            <l n="593">mit sturme er si sere dwanc.</l>
            <l n="594">Und di dar inne waren,</l>							
            <l n="595">das sagih u zwaren,</l>
            <l n="596">di werten ire selede</l>
            <l n="597">alse turlichen helide</l>
            <l n="598">und vohten sere her ze tale.</l>
            <l n="599">Ih wil u sagen ir zale:</l>							
            <l n="600">Man zalte si da zestunt</l>
            <l n="601">me dan an hundrith tusunt.</l>
            <l n="602">Des geloube, swer so wile.</l>
            <l n="603">Si irslugen so vile</l>
            <l n="604">Alexandris heris,</l>							
            <l n="605">daz di unden des meris</l>
            <l n="606">von dem blute wurden rot.</l>
            <l n="607">Der wint, der tet in starke not,</l>
            <l n="608">wander vil stark was,</l>
            <l n="609">der selbe der da Boreas</l>							
            <l n="610">in den buchen heizet</l>
            <l n="611">und di aller meist reizet</l>
            <l n="612">daz mere mit den unden.</l>
            <l n="613">Der schiffe sluch er ze grunde</l>
            <l n="614">vile, daz si versunken</l>							
            <l n="615">und di lute dar in vertrunken.</l>
            <l n="616">Vil manic ouh da irslagen lach.</l>
            <l n="617">Do Alexander daz gesach,</l>
            <l n="618">des sturmes hiz er abe stan</l>
            <l n="619">und hiz balde wider gan</l>						
            <l n="620">di schif in di habe,</l>
            <l n="621">ob ich rechte vernomen habe.</l>
         </lg>
         <lg>
            <l n="622">Do clagete Alexander</l>
            <l n="623">mer dan sihein ander</l>
            <l n="624">sinen scaden groze,</l>							
            <l n="625">sine liebe wicgenoze.</l>
            <l n="626">Doh moser getrosten sih</l>
            <l n="627">des scaden ummazlich,</l>
            <l n="628">wander was ein listich man.</l>
            <l n="629">Vil groze boume er gwan</l>						
            <l n="630">und hiz si ze samene spannen</l>
            <l n="631">von kundigen zimbermannen</l>
            <l n="632">und hiz si mit steinen fullen.</l>
            <l n="633">Daz was an sinen willen:</l>
            <l n="634">Swanner iz gefulte vollen hoe,</l>						
            <l n="635">daz er sin ebinhoe</l>
            <l n="636">dar uf zo den turmen brechte</l>
            <l n="637">und lange boume dar abe rihte,</l>
            <l n="638">di uf di zinnen mohten gan.</l>
            <l n="639">Mit nide wolder si bestan.</l>
         </lg>
         <lg>
            <l n="640">Zwilif tusint von sinem here</l>
            <l n="641">santer nach boumen von den mere</l>
            <l n="642">und hiz di boume vellen</l>
            <l n="643">und berchfride stellen</l>
            <l n="644">uf einen berch, heizet Lybanus,</l>					
            <l n="645">da uf stet manic cedrus.</l>
            <l n="646">Lybanus in Arabien stet,</l>
            <l n="647">da der Iordanis uz get.</l>
            <l n="648">Lybanus ist ouh der selbe walt,</l>
            <l n="649">den der kuninc Salemon galt</l>						
            <l n="650">wider einen kuninc, der hiz Hyram.</l>
            <l n="651">Dem gab er halb Galileam,</l>
            <l n="652">wandime di boume wol gevielen</l>
            <l n="653">ze zimbrin und ze kielen,</l>
            <l n="654">ze balken und ze sulen.</l>						
            <l n="655">Man saget, daz holtz gefulen</l>
            <l n="656">ne muge niemer me</l>
            <l n="657">durh regen noh durh sne.</l>
         </lg>
         <lg>
            <l n="658">Do Arabes daz befunden,</l>
            <l n="659">di Tyro gutis gunden,</l>						
            <l n="660">nit langer si ne twalten:</l>
            <l n="661">Di iren walt falten,</l>
            <l n="662">unsamfte si ane quamen,</l>
            <l n="663">ein phant si in namen</l>
            <l n="664">und irslugen ir da zestunt</l>					
            <l n="665">mer dan ein dusunt.</l>
            <l n="666">Do Alexander daz vernam,</l>
            <l n="667">vier dusint er do nam</l>
            <l n="668">uz von sinem here.</l>
            <l n="669">Daz ander liz er bi dem mere</l>					
            <l n="670">und beval iz zwein fursten,</l>
            <l n="671">di iz wol bewaren tursten,</l>
            <l n="672">di er mit ime braht hatte.</l>
            <l n="673">Der einer hiz Glatte,</l>
            <l n="674">der ander was Perdix genant.</l>					
            <l n="675">Den bevalch er mit siner hant,</l>
            <l n="676">di er da wolde lazen,</l>
            <l n="677">unde vor do sine straze</l>
            <l n="678">hin zo dem walde</l>
            <l n="679">vil wunderlichen balde</l>					
            <l n="680">und bewarte sine holden,</l>
            <l n="681">di ime da zimberen solden</l>
            <l n="682">ebenho und berchfride.</l>
            <l n="683">Di behutter mit fride,</l>
            <l n="684">biz daz werc bereitet wart.</l>						
            <l n="685">Do karter an di widervart.</l>
         </lg>
         <lg>
            <l n="686">Alle di wile do Alexandris here</l>
            <l n="687">nah den boumen fur von dem mere,</l>
            <l n="688">do wurden di Tyrere,</l>
            <l n="689">di richen burgere,</l>						
            <l n="690">beide stolz unde balt:</l>
            <l n="691">Si ranten uz mit gwalt.</l>
            <l n="692">Starke si sih rachen,</l>
            <l n="693">ein castel si zebrachen</l>
            <l n="694">undir Alexandris man.</l>							
            <l n="695">Stolzliche huben siz an.</l>
            <l n="696">Eines morgenis fru</l>
            <l n="697">mit fure giengen si ime zuo.</l>
            <l n="698">Si slugen unde viengen,</l>
            <l n="699">swaz si ir begiengen.</l>							
            <l n="700">Swem des beduchte,</l>
            <l n="701">daz er untflihen nit ne mohte,</l>
            <l n="702">der sencte sih an der stunt</l>
            <l n="703">nider an des meres grunt.</l>
            <l n="704">Vor war ih u daz sage,</l>							
            <l n="705">daz man si in allem dem tage</l>
            <l n="706">nie niren gesach,</l>
            <l n="707">biz man di gruntfeste brach. </l>
            <l n="708">Do vant man si an des meres grunt,</l>
            <l n="709">di quamen wider uz gesunt.</l>
         </lg>
         <lg>
            <l n="710">Do daz castel zebrochen wart,</l>
            <l n="711">do hub sih da ein sturm hart.</l>
            <l n="712">Da wart michel gedoz.</l>
            <l n="713">Da was der strit vil groz,</l>
            <l n="714">da si volgeten den vanen.</l>						
            <l n="715">Daz wart sere ze banen</l>
            <l n="716">dem, der iz mit dem libe galt.</l>
            <l n="717">An zwei hundrit wurden gezalt,</l>
            <l n="718">di den lib da verlorn</l>
            <l n="719">und den bitteren tot corn.</l>						
            <l n="720">Di da lagen irslagen,</l>
            <l n="721">daz willih u werlichen sagen,</l>
            <l n="722">di waren Alexandris man,</l>
            <l n="723">alsih mih versinnen kan.</l>
            <l n="724">Di von Tyre schieden dannen</l>						
            <l n="725">gesunt mit irn mannen.</l>
            <l n="726">Vil lutzil ir tot bliben.</l>
            <l n="727">Stolzliche si triben</l>
            <l n="728">di Criechen von der vesten.</l>
            <l n="729">Do was da den gesten</l>							
            <l n="730">gescadit vil sere.</l>
            <l n="731">Do erist quam ir herre </l>
            <l n="732">ze strite harte wol gare</l>
            <l n="733">mit einer gewafinder schare.</l>
            <l n="734">Do entwichen ime di gaste</l>						
            <l n="735">in di burch vaste.</l>
         </lg>
         <lg>
            <l n="736">Do Alexander sih bedachte,</l>
            <l n="737">waz er getun machte,</l>
            <l n="738">er hiz in samt heften</l>
            <l n="739">di schif mit manniscreften.</l>						
            <l n="740">Er hiz si starke spannen</l>
            <l n="741">mit iseninen lannen,</l>
            <l n="742">ein benebin daz ander.</l>
            <l n="743">Ouch hiz Alexander</l>
            <l n="744">di schif mit huten bezihen,</l>						
            <l n="745">daz di unden dar in nit ne gien.</l>
            <l n="746">Des nam man gute goume.</l>
            <l n="747">Von den langisten boumen,</l>
            <l n="748">di si ieren hatten,</l>
            <l n="749">berchfride si dar uf sazten</l>
            <l n="750">und tribin si zo den zinnen:</l>					
            <l n="751">Alsus wolder gewinnen</l>
            <l n="752">Tyrum di here stat,</l>
            <l n="753">di da bi dem mere lach.</l>
         </lg>
         <lg>
            <l n="754">Diz sult ir rehte merken:</l>						
            <l n="755">Do hiz er starc gewerke</l> 
            <l n="756">machen uffe schiben</l>
            <l n="757">und zo der stat triben,</l>
            <l n="758">und hiz di muren howen</l>
            <l n="759">mit stehelinen gezowen.</l>						
            <l n="760">Do irhub sih ein sturm groz.</l>
            <l n="761">Starke man warf unde scoz</l>
            <l n="762">von den einen zo den anderen.</l>
            <l n="763">Sere mohtes deme wunderen,</l>
            <l n="764">der ie diheinen sturm gesach:</l>						
            <l n="765">Von der werlde, di da tot lac,</l>
            <l n="766">wart daz mere al ein blut.</l>
            <l n="767">Des wohs Alexandro sin mut,</l>
            <l n="768">er bestunt si mit nide.</l>
            <l n="769">Von den berhfriden,</l>							
            <l n="770">di waren hoer dan di turme,</l>
            <l n="771">do bestunt er si mit sturme.</l>
            <l n="772">Da wurden di sconen swibogen</l>
            <l n="773">in daz wazzer gezogen</l>
            <l n="774">und di gemoseten steine.</l>						
            <l n="775">Der muren brach do eine</l>
            <l n="776">Alexander und di geste,</l>
            <l n="777">di da was di beste.</l>
         </lg>
         <lg>
            <l n="778">Do si zer anderen muren quamen,</l>
            <l n="779">cedirboume si namen</l>							
            <l n="780">unde lange tannen:</l>
            <l n="781">Bercfride hiz man spannen</l>
            <l n="782">und rihte si uf mit listen</l>
            <l n="783">und sazte si zo der vesten.</l>
            <l n="784">Do steich Alexander</l>							
            <l n="785">und manic man ander</l>
            <l n="786">uf di uberisten were</l>
            <l n="787">und hiz sturmen sin here.</l>
            <l n="788">Da nider an der erden</l>
            <l n="789">hiz er den sturm werden.</l>						
            <l n="790">Do hiz man werch uf schiben,</l>
            <l n="791">zo der muren triben.</l>
            <l n="792">Mit gezowe man di mure brach,</l>
            <l n="793">vil manic man da tot lach.</l>
            <l n="794">Man mohte da scowen wunder.</l>						
            <l n="795">Sere vacht Alexander.</l>
            <l n="796">Sin schilt der was elfinbein,</l>
            <l n="797">bezzer ne wart nie nehein.</l>
            <l n="798">Sin helm, der was ouh also gut,</l>
            <l n="799">daz nehein swert dar durh wut.</l>						
            <l n="800">Ouh heter umbe di siten</l>
            <l n="801">ein swert von guter sniten</l>
            <l n="802">und an der hant einen geren:</l>
            <l n="803">Er frumte manigen seren.</l>
            <l n="804">Daz sagih u  vor ungelogen.</l>						
            <l n="805">Do gesah er den herzogen,</l>
            <l n="806">dem Tyren was undertan,</l>
            <l n="807">vor sih uf di muren stan:</l>
            <l n="808">Den scoz er mit dem geren durh</l>
            <l n="809">und faltin tot in di burch.</l>
         </lg>
         <lg>
            <l n="810">Do tete der kuninc einen sprunc</l>
            <l n="811">und mit ime manic helt junc</l>
            <l n="812">nider uf di zinnen:</l>
            <l n="813">Di burg wolden si winnen.</l>
            <l n="814">Vier tusint lutis mit ime spranc,</l>						
            <l n="815">ellenthaft was ire gedanc.</l>
            <l n="816">Mir ne betriege min wan,</l>
            <l n="817">da spranc iteslich man,</l>
            <l n="818">daz er nah der stunt</l>
            <l n="819">niemer mer ne wart gesunt.</l>					
            <l n="820">Da was michele not:</l>
            <l n="821">Hundrit sneller helede tot</l>
            <l n="822">von dem springene lach.</l>
            <l n="823">Ouh liden michil ungemach</l>
            <l n="824">die criechischen geste,</l>							
            <l n="825">da si brachen di veste</l>
            <l n="826">nider zo der erden.</l>
            <l n="827">Nie ne mohte werden</l>
            <l n="828">ein mure, di bezzer ware,</l>
            <l n="829">daz sagih u zware.</l>	
         </lg>
         <lg>
            <l n="830">Da was daz velt vil wit.</l>
            <l n="831">Da was der bitteriste strit,</l>
            <l n="832">von dem ih ie gehorte sagen.</l>
            <l n="833">Man ne sah da niemannen verzagen.</l>
            <l n="834">Man mohte da degene scowen</l>					
            <l n="834">durh den helmen verhowen,</l>
            <l n="836">man sah da manigen riter junc</l>
            <l n="837">durh den halsberch so verwunt,</l>
            <l n="838">daz er nit ne gnas</l>
            <l n="839">in dem strite, der da was.</l>					
            <l n="840">Durh di schilde fur der ger</l>
            <l n="841">und mahete manigen helt ser.</l>
            <l n="842">In dem selben nitspile</l>
            <l n="843">leit ungemachis vile</l>
            <l n="844">der eine joh der ander.</l>						
            <l n="845">Der wunderlih Alexander,</l>
            <l n="846">der machete in den stunden</l>
            <l n="847">freisliche wunden,</l>
            <l n="848">er irsluc des lutes de  menige.</l>
            <l n="849">Gebeizet was sin brunie</l>						
            <l n="850">in eines wurmes blute,</l>
            <l n="851">manigen helt guten</l>
            <l n="852">irloseter des libes:</l>
            <l n="853">Des sit ane zwibel.</l>
            <l n="854">Sin brunie was hurnin vil vast:</l>					
            <l n="855">Er hete manige groze list.</l>
            <l n="856">Ih wil u werlichen sagen:</l>
            <l n="857">Vor den, di da lagen irslagen,</l>
            <l n="858">so ne mohte nieman</l>
            <l n="859">uf die erden gegan.</l>						
            <l n="860">So vil lach ir da tot,</l>
            <l n="861">daz da ingagen wurden rot</l>
            <l n="862">des tiefen meris unden.</l>
            <l n="863">In den selbin stunden</l>
            <l n="864">di helede von Tyre,</l>						
            <l n="865">des lebenes vil gire,</l>
            <l n="866">di fuchten so di wilden swin,</l>
            <l n="867">wene daz nit solde sin</l>
            <l n="868">ir lebenes do me.</l>
            <l n="869">In was in beidenthalben we.</l>					
            <l n="870">Eine vil lange wile</l>
            <l n="871">flugen di phile,</l>
            <l n="872">alse der sne unde der regen:</l>
            <l n="873">Da bleib manic ture degen.</l>
         </lg>
         <lg>
            <l n="874">Da fuchten Alexandris man,</l>					
            <l n="875">alsiz heleden wol gezam.</l>
            <l n="876">Doh brachen si Tyrere durh</l>
            <l n="877">unde wichen wider in di burch.</l>
            <l n="878">Alexander tet in unrecht.</l>
            <l n="879">Er verlos da manigen turen knecht.</l>				
            <l n="880">Vil zurnic wart er do.</l>
            <l n="881">Mit nide ginc er der porten zo:</l>
            <l n="882">Di dar uffe waren,</l>
            <l n="883">di taten ime scaden maren.</l>
            <l n="884">Di porte hete dri turme,</l>						
            <l n="885">da geschit er abe mit zurne,</l>
            <l n="886">wandime da leides vil gescach.</l>
            <l n="887">Mit sinen fursten er do sprah</l>
            <l n="888">und nam iren heimlichen rat,</l>
            <l n="889">wi er gehandelte di tat.</l>						
            <l n="890">Er sprach: "Nu ratent mir, des ist zit,</l>
            <l n="891">wandir vil wise lute sit:</l>
            <l n="892">Nement nu dise di uberin hant,</l>
            <l n="893">so spottet man unser in daz lant".</l>
         </lg>
         <lg>
            <l n="894">Ime rieten sine fursten,</l>					
            <l n="895">di ime raten tursten,</l>
            <l n="896">daz er sante ubir se</l>
            <l n="897">und lieze heris comen me,</l>
            <l n="898">und hieze mangen richten,</l>
            <l n="899">und tete di turme brechen</l>									
            <l n="900">mit sturmes gewalt.</l>
            <l n="901">Schiere wurden da gestalt</l>
            <l n="902">zwo unde sibinzich mangen,</l>
            <l n="903">mit hurden wol behangen,</l>
            <l n="904">gemannet und geseilet.</l>					
            <l n="905">Di wurden in dri geteilet</l>
            <l n="906">und wurden getriben zo der burch.</l>
            <l n="907">Do ware da eines ſriden durht.</l>
            <l n="908">In di burch wurfen si do,</l>
            <l n="909">beide spate unde fro,</l>						
            <l n="910">chriechis fur unde wite.</l>
            <l n="911">Daz was Alexandris site:</l>
            <l n="912">Chriechisc fur cunder wirken</l>
            <l n="913">und ne liez daz niemanne merken,</l>
            <l n="914">von wilhen listen daz quam,</l>					
            <l n="915">daz iz in den wazzere bran.</l>
            <l n="916">Daz warf er in zo der burh.</l>
            <l n="917">Da mite branter di turme durch</l>
            <l n="918">und manigen vil herten stein.</l>
            <l n="919">Do ne bleib der burgere nehein,</l>					
            <l n="920">si ne mosten von den zinnen gan,</l>
            <l n="921">wande si ne tursten da niwit langer stan</l>
            <l n="922">vor des furis forhten.</l>
            <l n="923">Alexander dranc zo der porten,</l>
            <l n="924">mit nide er si der nider brach.</l>					
            <l n="925">Siner helede vil da tot lach.</l>
            <l n="926">Ime ware doch leides me geschit,</l>
            <l n="927">ne forhten si daz fur nit</l>
            <l n="928">unde maniger mangen worf.</l>
            <l n="929">So solde ime ouch di burch</l>					
            <l n="930">wesen vil ture,</l>
            <l n="931">ne heter si mit den fure</l>
            <l n="932">und mit den mangen nit bestan:</l>
            <l n="933">Daz sult ir wizzen ane wan.</l>
         </lg>
         <lg>
            <l n="934">Alexander wolde sih vollen rechen:</l>			
            <l n="935">Er hiz di turme nider brechen,</l>
            <l n="936">di daz fur hete verlazen.</l>
            <l n="937">Der richestin burgere, di dar inne sazen,</l>
            <l n="938">hiz er dri dusint fahen</l>					 					
            <l n="939">und blinden unde haen,</l>					
            <l n="940">wider sinen fursten drin,</l>
            <l n="941">di er sante dar in.</l>
            <l n="942">Des siges, des er dar nam,</l>
            <l n="943">were er ein wol bedacht man,</l>					
            <l n="944">er ne wurdis niemer fro,</l>					
            <l n="945">wandiz gescah ime also,</l>
            <l n="946">daz ime me lute tot bleip,</l>
            <l n="947">des sagen ih u di warheit,</l>
            <l n="948">dan der in Tyro ware</l>						
            <l n="949">geste oder burgere.</l>     
         </lg>
         <lg>
            <l n="950">Zestoret lach do Tyrus:</l>
            <l n="951">Di stifte sint der kuninc Apollonius,</l>
            <l n="952">von dem di buoch sagent noch,</l>
            <l n="953">den der kuninc Antioch</l>								
            <l n="954">ubir mere jagete,</l>						
            <l n="955">wander ime sagite</l>
            <l n="956">ein retisle mit forhten.</l>
            <l n="957">Daz was mit bedecketen worten</l>
            <l n="958">gescriben in einen brief,</l>			
            <l n="959">daz er sines selbes tohter beslief.</l>				
            <l n="960">Ouch ist Tyrus di selbe stat,</l>
            <l n="961">dar Chananea unsen herren bat,</l>
            <l n="962">daz er si getroste</l>
            <l n="963">und ir tohter loste</l>			
            <l n="964">mit siner volleiste</l>
            <l n="965">von dem ubilen geiste.</l>
            <l n="966">Da gewerte si unser herre</l> 
            <l n="967">durh sines selbes ere</l>
            <l n="968">unde machete da zestunt</l>		
            <l n="969">ir tohter gesunt.</l>
         </lg>
         <lg>
            <l n="970">Do cunte Dario ein man,</l>
            <l n="971">der uz von Tyren entran,</l>
            <l n="972">wi der kuninc Alexander</l>
            <l n="973">hete in sinem lande</l>			
            <l n="974">sine lute gevangen,</l>
            <l n="975">geblindet und irhangen</l>
            <l n="976">und gewostet sin lant,</l>
            <l n="977">unde daz ouch were verbrant</l>
            <l n="978">Tyrus unde lege in colen.</l>					
            <l n="979">Und er daz laster wolde dolen,</l>
            <l n="980">dar umbe mohter sich gescamen</l>
            <l n="981">sines kuninclichen namen,</l>
            <l n="982">daz er in mit gelfe</l>
            <l n="983">niwit ze helfe</l>						
            <l n="984">schire ne queme,</l>
            <l n="985">do er ir not vername.</l>
         </lg>
         <lg>
            <l n="986">Der riche kuninc Darius,</l>
            <l n="987">der antworte ime alsus:</l>
            <l n="988">"Der kune Alexander,</l>					
            <l n="989">der tuot alsein tumber</l>
            <l n="990">unde alse ein kindischer man,</l>
            <l n="991">der sih versinnen nit ne kan.</l>
            <l n="992">Daz wirt vil liechte sin val,</l>
            <l n="993">wander dar umbe sal</l>					
            <l n="994">sine ere verliesen</l>
            <l n="995">oder den bitteren tot kiesen,</l>
            <l n="996">er ne vare schiere wider heim".</l>
            <l n="997">Doh wart er des inein,</l>
            <l n="998">do er gienc ze rate,</l>						
            <l n="999">daz er ime sante drate</l>
            <l n="1000">einen guldinen bal</l>
            <l n="1001">scone unde sinewal.</l>
            <l n="1002">Ouch santer ime zehant</l>
            <l n="1003">zwene herliche scuochbant</l>					
            <l n="1004">und ein lutzil goldis in einer laden.</l>
            <l n="1005">Er wande, daz er ime gescaden</l>
            <l n="1006">mit nichte ne mohte,</l>
            <l n="1007">biz daz erz besuhte,</l>
            <l n="1008">und hiz von disen drin sachen</l>					
            <l n="1009">einen brief machen,</l>
            <l n="1010">der ime rechte bescheinte,</l>
            <l n="1011">waz diese gabe meinte.</l>
         </lg>
         <lg>
            <l n="1012">Mit dem balle meinter daz,</l>
            <l n="1013">daz ime gezeme michilis baz,</l>					
            <l n="1014">daz er mit anderen kinden</l>
            <l n="1015">des balles spilen gienge,</l>
            <l n="1016">dan er sine lute vienge</l>
            <l n="1017">und di sluge oder hienge.</l>
            <l n="1018">Dar zo meinten die scuochbant,</l>					
            <l n="1019">di ėr ime ouch hete gesant,</l>
            <l n="1020">daz ime Alexander</l>
            <l n="1021">und dar zo manic ander</l>
            <l n="1022">tagelich dienen solde,</l>
            <l n="1023">also vil so er wolde.</l>						
            <l n="1024">Ouh meinte daz golt,</l>
            <l n="1025">daz ir vil rehte merken sult,</l>
            <l n="1026">daz sin vater were</l>
            <l n="1027">sin rechter cinsere</l>
            <l n="1028">und daz er ouh solde</l>						
            <l n="1029">leben mit dem golde,</l>
            <l n="1030">biz daz er heim queme,</l>
            <l n="1031">und niemanne niht ne neme,</l>
            <l n="1032">und ouh schiere heim rite,</l>
            <l n="1033">und ob er iwit lange bite</l>					
            <l n="1034">oder tate wider sinen willen,</l>
            <l n="1035">er hiez in mit besemen villen.</l>
         </lg>
         <lg>
            <l n="1036">Do Alexander den brieb gelas,</l>
            <l n="1037">vil harte ummere ime was,</l>
            <l n="1038">daz er in mit besemen wolde slan.</l>				
            <l n="1039">Sine boten hiezer alle han.</l>
            <l n="1040">Der boten einer zo ime sprah:</l>
            <l n="1041">"Herre, ne tuot uns nehein ungemach,</l>
            <l n="1042">wande daz ne ware niwit recht,</l>
            <l n="1043">swa sihein uher knecht</l>						
            <l n="1044">uher botescaft tribe,</l>
            <l n="1045">daz er dar umbe tot blibe.</l>
            <l n="1046">Ne schendet niwit uheren namen!</l>
            <l n="1047">Wir jehen u alle samen,</l>
            <l n="1048">daz under disen kuningen allen</l>					
            <l n="1049">neheiner mach zo u gevallen,</l>
            <l n="1050">der mit sulher frumicheite</l>
            <l n="1051">sin here ubir lant leite,</l>
            <l n="1052">alsir, herre kuninc, tut.</l>
            <l n="1053">Nu bedwingit uheren mut</l>					
            <l n="1054">unde habit unsir maze.</l>
            <l n="1055">Wi torste wir lazen,</l>
            <l n="1056">daz unser herre uns gebot,</l>
            <l n="1057">durh siheiner slahte not?".</l>
         </lg>
         <lg> 
            <l n="1058">Alexander bedachte sih,</l>				
            <l n="1059">den boten wart er gnedich.</l>
            <l n="1060">Er ne weiz in niwit durh di scuolt,</l>
            <l n="1061">er gab in wider daz selbe golt,</l>
            <l n="1062">daz ime von Dario quam.</l>
            <l n="1063">Er sprah: "Vil ubile daz gezam,</l>					
            <l n="1064">daz mich drowete ze slan </l>
            <l n="1065">Darius, uher herre.</l>
            <l n="1066">Waz sol der rede mere?</l>
            <l n="1067">Er ist ein unversunnen man.</l>
            <l n="1068">Er hat gliche getan</l>						
            <l n="1069">alse der blode hovewart.</l>
            <l n="1070">Sulih ist sin art:</l>
            <l n="1071">Swenner nachtes iht vernemet,</l>
            <l n="1072">durh sine blodicheit wirt er irgremet,</l>
            <l n="1073">er ne tar dar naher comen niet,</l>					
            <l n="1074">al bellender flihet.</l>
            <l n="1075">Also hat Darius getan.</l>
            <l n="1076">Er ne tar mir niemer bestan,</l>
            <l n="1077">wander ist ein tumber.</l>
            <l n="1078">Er zuckit sih in einen cumber,</l>					
            <l n="1079">da er nit uz ne mac comen.</l>
            <l n="1080">Sinen brieb han ih wol vernomen.</l>
            <l n="1081">Diu gabe ein ander meinet,</l>
            <l n="1082">dan mir der brief bescheinet.</l>
         </lg>
         <lg>
            <l n="1083">Den bal hat er mir gesant,</l>					
            <l n="1084">da mite hat er mir bekannt,</l>
            <l n="1085">daz iz alliz an mir sol stan,</l>
            <l n="1086">daz der himel hat umbevan,</l>
            <l n="1087">und ih herre sule werden</l>
            <l n="1088">noh an diser erden</l>						
            <l n="1089">ubir alle di riche,</l>
            <l n="1090">di sint im ertriche,</l>
            <l n="1091">unde ubir alle di lant,</l>
            <l n="1092">di ie wurden genant.</l>
         </lg>
         <lg>
            <l n="1093">Er sante mir ouh zwe schubant,</l>				
            <l n="1094">da mite hat er mir becant,</l>
            <l n="1095">daz er sih mir ze eigene wil geben</l>
            <l n="1096">und mit minen gnaden leben</l>
            <l n="1097">und min dienist wille sin</l>
            <l n="1098">zallen herverten min.</l>						
            <l n="1099">Mit dem golde, daz ir mir habet braht,</l>
            <l n="1100">da mite hat er gedacht,</l>
            <l n="1101">daz mir eineme daz gezeme,</l>
            <l n="1102">daz ih den zins von ime neme</l>
            <l n="1103">und ouh alle erdische lant</l>					
            <l n="1104">bedwinge zo miner hant".</l>
         </lg>
         <lg>
            <l n="1105">Diz screib Alexander do</l>
            <l n="1106">und santiz Dario</l>
            <l n="1107">und embot ime da mite,</l>
            <l n="1108">daz er noh dri manede bite.</l>					
            <l n="1109">Er ne woldiz niwit lengen,</l>
            <l n="1110">zehenzic tusint wolder bringen</l>
            <l n="1111">ubir daz wazzer Eufraten</l>
            <l n="1112">vor di mere Babylonien.</l>
            <l n="1113">Er sprah: "Sint daz er zinsis von mir geret,</l>
            <l n="1114">er wirt is alda gewert</l>
            <l n="1115">mit so getaner mazen,</l>
            <l n="1116">daz er mir muz lazen</l>
            <l n="1117">ze phande sin houbit,</l>
            <l n="1118">oder ih werde beroubit</l>						
            <l n="1119">mines libes unde miner manne.</l>
            <l n="1120">Und ob ih zageliche danne</l>
            <l n="1121">von dem volcwige flihe,</l>
            <l n="1122">so gelobe ich, daz mir geschie</l>
            <l n="1123">dane vorder niemer mere</l>					
            <l n="1124">frowede, gut noh ere.</l>
            <l n="1125">Alsus wil ihz bestan".</l>
            <l n="1126">Unde alse Dario der brieb quam</l>
            <l n="1127">und er in gelas,</l>
            <l n="1128">alse da gescriben was,</l>						
            <l n="1129">zornliche er uf fuor.</l>
            <l n="1130">Bi sineme riche er swor:</l>
            <l n="1131">"Iz werde ze scanden</l>
            <l n="1132">dem tumben Alexandren,</l>
            <l n="1133">daz er mich ie beschalt.</l>					
            <l n="1134">Er ist worden ze balt.</l>
            <l n="1135">Er ne gewinnit is niemer fromen,</l>
            <l n="1136">daz er ie getorste comen</l>
            <l n="1137">durh min laster in min lant.</l>
            <l n="1138">Des sol er werden gescant,</l>					
            <l n="1139">so daz erz niemer mer ne getu,</l>
            <l n="1140">wander irhebet sih ze fruo".</l>
         </lg>
         <lg>
            <l n="1141">Do sante Darius einen brieb</l>
            <l n="1142">zwein herzogen, di ime waren lieb.</l>
            <l n="1143">Der eine, der hiz Marius,</l>					
            <l n="1144">der brieb nennet in alsus,</l>
            <l n="1145">und der ander Tybotes.</l>
            <l n="1146">Er hiz si sere biten des,</l>
            <l n="1147">daz si gegen Alexandren kerten</l>
            <l n="1148">und im daz lant werten</l>						
            <l n="1149">und sines hohmutes widerstiezen,</l>
            <l n="1150">und ubir daz wazzer nit ne liezen</l>
            <l n="1151">Eufraten heim ze lande varn.</l>
            <l n="1152">Daz si daz wolden bewaren</l>
            <l n="1153">unde mit strite in bestunden</l>					
            <l n="1154">und brehten in gebunden.</l>
            <l n="1155">Nu er dar nah strebete,</l>
            <l n="1156">daz er ubir alliz, daz da lebete</l>
            <l n="1157">ieren an der erden,</l>
            <l n="1158">der hoiste wolde werden,</l>					
            <l n="1159">daz solde an einen galgen wesen.</l>
            <l n="1160">Do der brieb wart gelesen,</l>
            <l n="1161">do sprachen di herzogen:</l>
            <l n="1162">"Darius ist harte betrogen.</l>
            <l n="1163">Er heizet uns den man van,</l>					
            <l n="1164">dem alle di lant sint undirtan</l>
            <l n="1165">und der di fursten hat gevangen</l>
            <l n="1166">und des wille ist irgangen</l>
            <l n="1167">ubir Jherusalem und ubir Tyre.</l>
            <l n="1168">Sines selbes ist er gire.</l>					
            <l n="1169">Rome und Egiptelant</l>
            <l n="1170">stant beide an siner hant.</l>
            <l n="1171">Er bedwanc Kartaginen di burch,</l>
            <l n="1172">mit gwalt reit er da durh.</l>
            <l n="1173">Er hat ouh manic ander lant</l>					
            <l n="1174">verwunnen und verbrant,</l>
            <l n="1175">bedwungen und zestoret,</l>
            <l n="1176">der ein teil Dario horet.</l>
            <l n="1177">Daz hat Darius al versezzen.</l>
            <l n="1178">Alexander hat sich vermezzen,</l>					
            <l n="1178">iz ge ze scaden oder ze fromen,</l>
            <l n="1180">wil ime Darius ingagen comen,</l>
            <l n="1181">er wil in menlichen entfan</l>
            <l n="1182">unde mit volcwige bestan.</l>
            <l n="1183">Er wil unsen herren</l>						
            <l n="1184">aller siner eren</l>
            <l n="1185">verstozen oder crenken.</l>
            <l n="1186">Darius sol sih bedenken</l>
            <l n="1187">und handeliz noh mit sinnen.</l>
            <l n="1188">Er mah sin liechte  gwinnen</l>					
            <l n="1189">scaden unde scande</l>
            <l n="1190">in sines selbes lande".</l>
         </lg>
         <lg>
            <l n="1191">Von den zwein herzogen do</l>
            <l n="1192">reit ein bote ze Dario.</l>
            <l n="1193">Unde alser vor ime quam</l>					
            <l n="1194">und dise botescaf vernam,</l>
            <l n="1195">sere zurneter des.</l>
            <l n="1196">Einen herzogen, der hiz Mennes,</l>
            <l n="1197">und dar zo hundirt tusint man</l>
            <l n="1198">er vil schiere gwan.</l>						
            <l n="1199">Di santer do</l>
            <l n="1200">dem herren Alexandro</l>
            <l n="1201">wol zo strite gare ingagen</l>
            <l n="1202">unde hiz den zwein herzogen sagen,</l>
            <l n="1203">liezen si in ubir daz wazzer comen,</l>				
            <l n="1204">si ne gewunnen is niemer fromen,</l>
            <l n="1205">wen laster unde cumber,</l>
            <l n="1206">daz wesset in dar under,</l>
            <l n="1207">unde scade unde scande.</l>
            <l n="1208">Ob der muliche Alexander</l>					
            <l n="1209">sinen willen da geendet,</l>
            <l n="1210">si werdent is geschendet</l>
            <l n="1211">vil lihte an irn libe</l>
            <l n="1212">unde an kinden unde an wibe,</l>
            <l n="1213">unde ouh an irn gute.</l>						
            <l n="1214">"Sus ist mir ze muote".</l>
         </lg>
         <lg>
            <l n="1215">Den herzogen beiden</l>
            <l n="1216">wart vil leide,</l>
            <l n="1217">do in der bote sagete,</l>
            <l n="1218">waz er vernomen habite.</l>					
            <l n="1219">Si ne tuorsten is niwit lazen,</l>
            <l n="1220">si ne wereten di strazen</l>
            <l n="1221">dem stolzen Alexandro.</l>
            <l n="1222">Ze rate gingen si do,</l>
            <l n="1223">Marios und Tybotes.</l>						
            <l n="1224">Ze rate wurden si do des,</l>
            <l n="1225">daz si sante algerichte</l>
            <l n="1226">uber al ir gerichte.</l>
            <l n="1227">Di si ze samene brahten,</l>
            <l n="1228">di mohte man achten</l>						
            <l n="1229">ane vierzich tusunt.</l>
            <l n="1230">Dar nah in curzer stunt</l>
            <l n="1231">genante sih Alexander</l>
            <l n="1232">unde mit ime manic ander,</l>
            <l n="1233">wande si haten staten mut.</l>					
            <l n="1234">Si schiffeten ubir di eufrateischen flut.</l>
            <l n="1235">Ze erist si ze stade quamen.</l>
            <l n="1236">Do di herzogen daz vernamen,</l>
            <l n="1237">mit zorne voren si ime ingagen</l>
            <l n="1238">unde wolden ime flizlichen scaden.</l>				
            <l n="1239">Da hub sih ein sturm groz.</l>
            <l n="1240">Ein dusunt blib da tot</l>
            <l n="1241">von criechischeme kunne,</l>
            <l n="1242">e Alexander den vort gwunne.</l>
         </lg>
         <lg>
            <l n="1243">Alexandro muowete daz.</l>					
            <l n="1244">Uf Bucifale er saz:</l>
            <l n="1245">Er ne wolde niwit biten,</l>
            <l n="1246">er begunde riten.</l>
            <l n="1247">Ergremet was ime sin mut.</l>
            <l n="1248">Er sluc alse der donre tut</l>					
            <l n="1249">sine viande</l>
            <l n="1250">Swaz ir ime quam ze hande,</l>
            <l n="1251">der ne genas nie nehein muter barn.</l>
            <l n="1252">Sih ne mohte nieman bewarn</l>
            <l n="1253">von den slegen, di er sluch,</l>					
            <l n="1254">wander ein ture swert truch.</l>
            <l n="1255">Ouch was sin scaft stark und groz:</l>
            <l n="1256">Sweme sin wart slach oder stoz,</l>
            <l n="1257">der nembeiz niemer mer brotes,</l>
            <l n="1258">wander was des gwissen totes.</l>
         </lg>
         <lg>
            <l n="1259">Mennes der wigant,</l>
            <l n="1260">den Darius hete gesant</l>
            <l n="1261">Alexandro ingagen,</l>
            <l n="1262">alsich daz buch horte sagen,</l>
            <l n="1263">der hete manlichen mut</l>						
            <l n="1264">und was ouh ein riter gut.</l>
            <l n="1265">Do er di mere vernam,</l>
            <l n="1266">stolzer riter er nam</l>
            <l n="1267">ze sih zehen hundrit,</l>
            <l n="1268">uz sineme here gesundrit,</l>				
            <l n="1269">di sin solden huten</l>
            <l n="1270">mit ellenthaften muten.</l>
            <l n="1271">Der karte Alexandro ingagen.</l>
            <l n="1272">Do daz Alexander horte sagen,</l>
            <l n="1273">umbe karter sinen vanen</l>					
            <l n="1274">und begunde sine helede manen.</l>
            <l n="1275">Bucifale er verhancte,</l>
            <l n="1276">Mennese er zo sprancte,</l>
            <l n="1277">durh  sine ritere er do brach.</l>
            <l n="1278">Ir iegweder den anderen stach</l>					
            <l n="1279">nider zo der erden.</l>
            <l n="1280">Do griffen si zo den swerten.</l>
            <l n="1281">Do slugen di recken</l>
            <l n="1282">mit den brunen ecken,</l>
            <l n="1283">daz daz fur dar uz spranc.</l>					
            <l n="1284">Ir iegweder dranc</l>
            <l n="1285">vaste zo dem andren.</l>
            <l n="1286">Do sluch doh Alexandren</l>
            <l n="1287">Mennes nider an daz gras:</l>
            <l n="1288">Ob di rede also was,</l>						
            <l n="1289">des mach uns al besunder</l>
            <l n="1290">nemen michel wunder.</l>
         </lg>
         <lg>
            <l n="1291">Do hubin sih ir lute dare</l>
            <l n="1292">beidenthalben mit der scare,</l>
            <l n="1293">da di helede junge</l>						
            <l n="1294">mit nide insamt rungen.</l>
            <l n="1295">Da was michele not,</l>
            <l n="1296">da bleib manic helt tot.</l>
            <l n="1297">Sere stoub da der melm.</l>
            <l n="1298">Da wart Alexandro sin helm</l>					
            <l n="1299">von dem houbete gebrochen.</l>
            <l n="1300">Da was vil nah gerochen</l>
            <l n="1301">Darius, der ture degen.</l>
            <l n="1302">Alexandro wart da gegeben</l>
            <l n="1303">manic stoz unde slach.</l>						
            <l n="1304">Di wile, di er der nider lac,</l>
            <l n="1305">leit er ein bittere not.</l>
            <l n="1306">Er was vil nah tot,</l>
            <l n="1307">doh half in, daz er genas,</l>
            <l n="1308">daz er so wol gewafent was.</l>					
            <l n="1309">Vil schire ime ouch ze helfen quam</l>
            <l n="1310">Daclym, ein riter lobesam,</l>
            <l n="1311">der was mit Alexandro dare comen.</l>
            <l n="1312">Der stunt ime ze grozen fromen,</l>
            <l n="1313">da er was bestanden</l>						
            <l n="1314">von sinen vianden.</l>
            <l n="1315">Sin swert, daz heter bare</l>
            <l n="1316">und hub sih ilende dare.</l>
            <l n="1317">Der hiu umbe sih</l>
            <l n="1318">einem  helede gelich:</l>						
            <l n="1319">Des danctime sint Alexander.</l>
            <l n="1320">Do was ouh ein ander,</l>
            <l n="1321">ein riter, der hiz Jubal,</l>
            <l n="1322">der sih ungerne verhal,</l>
            <l n="1323">swa iz in di not ginc.</l>						
            <l n="1324">Der was ein edele jungelinc.</l>
            <l n="1325">Der was in andre site</l>
            <l n="1326">in den selben strite</l>
            <l n="1327">mit den zwein herzogen.</l>
            <l n="1328">Sin swert heter irzogen.</l>						
            <l n="1329">Der quam gedrungen dar zuo</l>
            <l n="1330">unde wolde Alexandro</l>
            <l n="1331">in den hals slan einen slach,</l>
            <l n="1333">da er in bloz sach.</l>
            <l n="1333">Daclym wart der erre</l>						
            <l n="1334">und loste sinen herren:</l>
            <l n="1335">Er sluc Jubale</l>
            <l n="1336">zo dem selben male</l>
            <l n="1337">obene von den zenden,</l>
            <l n="1338">nidene durh di lenden</l>						
            <l n="1339">und machete zwene halbe man.</l>
            <l n="1340">Vil michil lob er des gwan.</l>
         </lg>
         <lg>
            <l n="1341">Daclym, der ellenthafte man,</l>
            <l n="1342">vil schire er do nam</l>
            <l n="1343">den helm mit siner hant,</l>					
            <l n="1344">Alexandro er in uf bant:</l>
            <l n="1345">Sin houbit was ime verschellet,</l>
            <l n="1346">da er nider was gevellet,</l>
            <l n="1347">von den michelen slagen.</l>
            <l n="1348">Ih wil u werlichen sagen:</l>					
            <l n="1349">Er nerwilt sih niwit siner rede,</l>
            <l n="1350">ime waren zebluwen sine lide.</l>
            <l n="1351">Des wart Daclym innen</l>
            <l n="1352">unde rief mit hoer stimmen:</l>
            <l n="1353">"Alexander, herre kuninc,</l>					
            <l n="1354">gedenket hute an uwer tugint</l>
            <l n="1355">und manet uwer gesellen,</l>
            <l n="1356">daz si diz here irschellen,</l>
            <l n="1357">wandir ein ture knec ht sit.</l>
            <l n="1358">Nu reget daz swert, des ist zit".</l>
         </lg>
         <lg>
            <l n="1359">Do  Alexander wart los,</l>
            <l n="1360">do spranc er uf sin ros.</l>
            <l n="1361">Sin gebære, daz was eislich,</l>
            <l n="1362">sin ougen waren freislich:</l>
            <l n="1363">Dar umbe vorhte in manic man.</l>					
            <l n="1364">Do er zime selbin wider quam,</l>
            <l n="1365">do heter michelen zorn.</l>
            <l n="1366">Sin ros nam er mit den sporn</l>
            <l n="1367">unde sagite Daclyme danc,</l>
            <l n="1368">und frumete manigen swertis swanc</l> 
            <l n="1369">undir daz here, daz da was,</l>
            <l n="1370">daz sluch er nider alsein gras.</l>
            <l n="1371">Di menige was vil groz,</l>
            <l n="1372">di er irsluch und irschoz.</l>
            <l n="1373">Unzallich ware uns ze sagen,</l>						
            <l n="1374">umbe di da lagen irslagen,</l>
            <l n="1375">Persen unde Criechen,</l>
            <l n="1376">sunder gewunten unde siechen.</l>
            <l n="1377">Da was weinen unde clagen.</l>
            <l n="1378">Von einen volcwige hore wir sagen,</l>					
            <l n="1379">der uf Wulpinwerde gescach,</l>
            <l n="1380">dar Hilden vater tot lach,</l>
            <l n="1381">inzwischen Hagenen unde Waten:</l>
            <l n="1382">Der ne mohte sih hi zo niht gegaten.</l>
            <l n="1383">Herwich unde Wolfwin</l>						
            <l n="1384">ne mohten ime niwit gelich sin</l>
            <l n="1385">noh nehein man ander,</l>
            <l n="1386">also freislich was Alexander.</l>
            <l n="1387">Man sagit von guten knehten,</l>
            <l n="1388">di wol getorsten vehten,</l>						
            <l n="1389">in der Troiere liede,</l>
            <l n="1390">e sich der sturm geschiede,</l>
            <l n="1391">Achilles unde Hector,</l>
            <l n="1392">Aiax unde Nestor,</l>
            <l n="1393">di manic tusint irslugen</l>						
            <l n="1394">und ouh scarfe gere trugen:</l>
            <l n="1395">Iz ne mohte undir in allen</l>
            <l n="1396">ze Alexandro niht gevallen.</l>
         </lg>
         <lg>
            <l n="1397">Pynchun was ein grebe genant,</l>
            <l n="1398">der furte den vanen an der hant,</l>					
            <l n="1399">den er Alexandro abe brach,</l>
            <l n="1400">do in Mennes der nider stach.</l>
            <l n="1401">Do in Alexander hete irkorn,</l>
            <l n="1402">er rurte das ros mit den sporn,</l>
            <l n="1403">ingagen den graben er reit.</l>					
            <l n="1404">Er sprach: "Daz was michil kintheit,</l>
            <l n="1405">daz min vane ie quam an diner hant.</l>
            <l n="1406">Daz sol dir werden noch gewant</l>
            <l n="1407">ze leide und ze ruwen.</l>
            <l n="1408">Des machtu mir getruwen!".</l> 					
            <l n="1409">Der grabe, do erz gehorte,</l>
            <l n="1410">Alexandro er antworte.</l>
            <l n="1411">Er sprach: "Nu varet scone,</l>
            <l n="1412">daz u min trehtin lone.</l>
            <l n="1413">Daz ih foren uweren vanen,</l>					
            <l n="1414">daz sol u werden ze banen.</l>
            <l n="1415">Muzih behalden minen leben,</l>
            <l n="1416">ih wil in u so wider geben,</l>
            <l n="1417">daz man der vone reden mac</l>
            <l n="1418">biz an den jungisten tac".</l>						
            <l n="1419">Er stach nah dem worte</l>
            <l n="1420">Alexandrum mit dem orte,</l>
            <l n="1421">daz an sinem spere was:</l>
            <l n="1422">Des stichis er wol genas,</l>
            <l n="1423">wander was ime getan</l>						
            <l n="1424">obenwendich sinen ouchbran.</l>
         </lg>
         <lg>
            <l n="1425">Alexander der sprah,</l>
            <l n="1426">do in Pynkun gestach:</l>
            <l n="1427">"Du salt lugenere wesen,</l>
            <l n="1428">ih sal des stichis wol genesen".</l>					
            <l n="1429">Mit dem selben worte</l>
            <l n="1430">sluch er in mit dem swerte.</l>
            <l n="1431">Uffe sin houbit er in sluch</l>
            <l n="1432">durh den stælinen hut</l>
            <l n="1433">einen so freislichen slach,</l>					
            <l n="1434">daz er an der erden tot lach.</l>
         </lg>
         <lg>
            <l n="1435">Do nam Alexander sinen vanen</l>
            <l n="1436">und reit riterliche danen,</l>
            <l n="1437">da er wisse sine man.</l>
            <l n="1438">Mennes ime aber zu quam,</l>					
            <l n="1439">der in da vore der nider stach.</l>
            <l n="1440">Er gab ime einen swertslach,</l>
            <l n="1441">uf den arm er in sluc,</l>
            <l n="1442">da er daz sper mite truc.</l>
            <l n="1443">Er sluch in mit grozer craft:</l>					
            <l n="1444">Durh den arm und durh den schaft</l>
            <l n="1445">quam das swert gedrungen</l>
            <l n="1446">und irwant ime an der lungen.</l>
            <l n="1447">Mennes, der viel da tot nider.</l>
            <l n="1448">Di Perses vohten niwit sider,</l>					
            <l n="1449">si fluhin von den velde</l>
            <l n="1450">und ne getruweten an sih selben</l>
            <l n="1451">neheiner manheite me</l>
            <l n="1452">unde riefen ach unde we.</l>
         </lg>
         <lg>
            <l n="1453">Des wart Alexander vile balt.</l>					
            <l n="1454">Al da bleib er mit gewalt</l>
            <l n="1455">biz zo den stunden,</l>
            <l n="1456">daz ime geheileten sine wunden.</l>
            <l n="1457">Er nahete sih Dario baz.</l>
            <l n="1458">Eine burh er ime besaz,</l>						
            <l n="1459">di was Sardis genant:</l>
            <l n="1460">Schire wart si verbrant.</l>
            <l n="1461">Do er si gwan,</l>
            <l n="1462">der herre dar uf nam</l>
            <l n="1463">michil silber unde golt</l>						
            <l n="1464">und machete ime sine helede holt.</l>
            <l n="1465">Di burh, di heizet Sardis,</l>
            <l n="1466">von ir saget Apocalipsis,</l>
            <l n="1467">daz si der siben burge ein were,</l>
            <l n="1468">di unser heilere</l>						
            <l n="1469">in dem himelriche nante</l>
            <l n="1470">und da er ze boten sante</l>
            <l n="1471">Iohannem, den heiligen man,</l>
            <l n="1472">apostolum et evangelistam.</l>
         </lg>
         <lg>
            <l n="1473">Do man Dario diz gesagete,</l>					
            <l n="1474">niwit langer er gedagete.</l>
            <l n="1475">Er tete durh sinen ubirmut,</l>
            <l n="1476">alse der stolze man tut,</l>
            <l n="1477">der sih ze sere verhebet</l>
            <l n="1478">und ze jungist in dem  laster liget.</l>				
            <l n="1479">Er swor bi sinem riche,</l>
            <l n="1480">daz er vil lasterliche</l>
            <l n="1481">Alexander wolde vahen</l>
            <l n="1482">und uf einen ast han</l>
            <l n="1483">und scantliche nemen in daz leben</l>				
            <l n="1484">und wolde ouh sin fleisc geben</l>
            <l n="1485">den vogelen ze ezzen.</l>
            <l n="1486">Daz er sih ie torste vermezzen</l>
            <l n="1487">wider sinen herren,</l>
            <l n="1488">daz worde ime ze uneren.</l>
         </lg>
         <lg>
            <l n="1489">Darius sine boten sande</l>
            <l n="1490">in wazzer und in lande</l>
            <l n="1491">und hiz daz sinen fursten sagen</l>
            <l n="1492">und flizlichen clagen</l>
            <l n="1493">den kunigen di scande,</l>						
            <l n="1494">di ime tete Alexander.</l>
            <l n="1495">Er bat herzogen und graben,</l>
            <l n="1496">daz si ime rat gaben</l>
            <l n="1497">und ime mit gelſe</l>
            <l n="1498">quamen ze helfen</l>						
            <l n="1499">mit also turen knechten,</l>
            <l n="1500">di wol getorsten vehten,</l>
            <l n="1501">mit aller manie.</l>
            <l n="1502">Ze Mesopotamie</l>
            <l n="1503">in der breiten ouwen</l>						
            <l n="1504">wolder daz here bescowen,</l>
            <l n="1505">wander gerne verneme,</l>
            <l n="1506">wi manich scare ime queme.</l>
         </lg>
         <lg>
            <l n="1507">Nu wil ih u cunden ubir al,</l>
            <l n="1508">wi vil einer scare wesen sal,</l>						
            <l n="1509">alsihz in den buchen han gelesen:</l>
            <l n="1510">Der sal sechs tusint wesen</l>
            <l n="1511">und sehs hundrit unde sehscich man,</l>
            <l n="1512">alsich mih versinnen kan.</l>
            <l n="1513">Also vil sal sin in einer scaren.</l>						
            <l n="1514">Gagen Dario quamen gevaren</l>
            <l n="1515">zwene und drizich kuninge,</l>
            <l n="1516">daz wizzit ane lugene,</l>
            <l n="1517">di sine not vernamen.</l>
            <l n="1518">Herzogen ime ouh quamen</l>						
            <l n="1519">zwei hundrit unde sibinzich</l>
            <l n="1520">unde dar zo manic grabe rich,</l>
            <l n="1521">di zo ime kerten</l>
            <l n="1522">und sine reise mertin.</l>
            <l n="1523">Di quamen alle mit gwalt.</l>						
            <l n="1524">Di graben waren gezalt</l>
            <l n="1525">rehte an eilif hundrit.</l>
            <l n="1526">Ob u der herren  wundrit,</l>
            <l n="1527">des ne sult ir mir wizen nit,</l>
            <l n="1528">wandiz cundit uns daz liet</l>						
            <l n="1529">und daz buch, da ihz ane las,</l>
            <l n="1530">daz ir alsus vil was.</l>
         </lg>
         <lg>
            <l n="1531">Von Persien worden ime gesant</l>
            <l n="1532">helede sibinzic tusant.</l>
            <l n="1533">Ouh quamen Cenonenses dare</l>						
            <l n="1534">mit einer herlicher vare,</l>
            <l n="1535">mit funfzich tusint knehten,</l>
            <l n="1536">di wol getorsten vehten.</l>
            <l n="1537">Pamphilienses quamen ouh wale</l>
            <l n="1538">und brachten ime di selben zale.</l>					
            <l n="1539">Dar nah quam ime ein here groz,</l>
            <l n="1540">dem wigis lutzil verdroz,</l>
            <l n="1541">daz kuninges reisen wol gezam,</l>
            <l n="1542">von Medintriche daz quam.</l>
            <l n="1543">Meden ist daz selbe lant,</l>						
            <l n="1544">da der engel wart mit Tobien gesant.</l>
            <l n="1545">Funfzich tusint si brachten,</l>
            <l n="1546">alsus hortich si ahten.</l>
            <l n="1547">Von Ninive worden ime gesant</l>
            <l n="1548">zwei unde zwencich tusant.</l>						
            <l n="1549">Ime brahten di von Armenie</l>
            <l n="1550">achte tusant in einer menige</l>
            <l n="1551">vil sneller jungelinge</l>
            <l n="1552">zo sinem  tagedinge.</l>
            <l n="1553">Armenien ist daz riche,</l>						
            <l n="1554">daz sagich u werliche,</l>
            <l n="1555">da daz wazzer di archam treib,</l>
            <l n="1556">da Noe lebende inne bleib.</l>
            <l n="1557">In den bergen si da besaz,</l>
            <l n="1558">vor war soldir wizzen daz.</l>
         </lg>
         <lg>
            <l n="1559">Ouch santen dar zo</l>
            <l n="1560">dem richeme kuninge Dario</l>
            <l n="1561">di ubirmutige Gazen,</l>
            <l n="1562">di ubir Philistim sazen,</l>
            <l n="1563">zehen hundrit starker risen,</l>					
            <l n="1564">di ime ze troste solden wesen.</l>
            <l n="1565">Ime santen sine frie man,</l>
            <l n="1566">di da sazen in Frigiam,</l>
            <l n="1567">mit vil guten willen</l>
            <l n="1568">zwenzich tusint gesellen:</l>					
            <l n="1569">Si gunden ime wol siner eren.</l>
            <l n="1570">Ouch begunden dar keren</l>
            <l n="1571">von India di ſursten,</l>
            <l n="1572">di wol vehten torsten.</l>
            <l n="1573">Do siz vernamen,</l>						
            <l n="1574">mit zwelif tusinden si quamen.</l>
            <l n="1575">Dannoh quam ime ein lutzil here,</l>
            <l n="1576">daz vor von dem Roten Mere,</l>
            <l n="1577">ein tusint sneller helede,</l>
            <l n="1578">ze wige wol irwelede.</l>
         </lg>
         <lg>
            <l n="1579">Nu merket, wi vile dis heres was:</l>
            <l n="1580">Alsihz an den buchen las,</l>
            <l n="1581">so ahte man iz da zestunt</l>
            <l n="1582">an sehs hundrit unde drizich tusunt,</l>
            <l n="1583">daz alliz Dario quam.</l>
            <gap reason="end_common_nucleus"/>
         </lg>

      </body>
   </text>
</TEI>
